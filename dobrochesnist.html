<html>
<head>
    <link rel="stylesheet" type="text/css" href="style8.css">
    <title>РОМЕНСЬКИЙ МІЖШКІЛЬНИЙ РЕСУРСНИЙ ЦЕНТР РМР</title>
</head>
<body>
    <h1 align="center">ВАС ВІТАЄ РОМЕНСЬКИЙ МІЖШКІЛЬНИЙ РЕСУРСНИЙ ЦЕНТР РМР</h1>
<div class="block18">
<section id="dobrochesnist">	
<p>Академічна доброчесність — сукупність етичних принципів та визначених законом правил, якими мають керуватися учасники освітнього процесу під час навчання, викладання та провадження наукової (творчої) діяльності з метою забезпечення довіри до результатів навчання та/або наукових (творчих) досягнень.</p>	
</section>
<section id="dobrochesnist"><p style="text-align: right">ЗАТВЕРДЖЕНО<br>
Протокол засідання<br>
педагогічної ради<br>
Роменського МРЦ РМР<br>
31 серпня 2022 № 01<br><br>
Введено в дію наказом директора<br>
Роменського МРЦ РМР<br>
31 серпня 2022 № 48-ОД</p><br>	
<span style="font-size: 19pt"><p>ПОЛОЖЕННЯ <br>про академічну доброчесність учасників освітнього процессу <br>Роменського міжшкільного ресурсного центру Роменської міської ради <br>Сумської області</p>	
</span><p style="text-align: justify">	
1.Загальні положення<br>	
1.1. Положення про дотримання академічної доброчесності (далі - Положення) у Роменському міжшкільному ресурсному центрі Роменської міської ради Сумської області (далі – заклад; Роменський МРЦ РМР) встановлює норми та правила етичної поведінки, професійного спілкування у відносинах між учасниками освітнього процесу, а саме: педагогічними працівниками, здобувачами освіти та їх батьками чи особами, які їх заміняють.
<br>1.2. Положення розроблено на основі Конституції України, Конвенції ООН «Про права дитини», Законів України «Про освіту», «Про запобігання корупції», «Про авторські та суміжні права», Цивільного кодексу України, статуту закладу, Правил внутрішнього розпорядку та інших нормативно-правових актів чинного законодавства України.

<br>1.3. Метою даного Положення є дотримання високих професійних стандартів в освітній сфері, забезпечення сприятливого морально-психологічного клімату в колективі та підвищення довіри до результатів навчання, а також зростання авторитету закладу.

<br>1.4. Дія Положення поширюється на всіх учасників освітнього процесу (педагогічних працівників, здобувачів освіти та їх батьків чи осіб, які їх заміняють) та співробітників Роменського МРЦ РМР.

 
<br><br>
2. Принципи академічної доброчесності

<br>2.1. Академічна доброчесність - це сукупність етичних принципів та визначених законом правил, якими мають керуватися учасники освітнього процесу під час навчання з метою забезпечення довіри до результатів навчання, попередження порушень освітнього процесу.

<br>2.2. Порушеннями академічної доброчесності згідно ст.42 п.4 Закону України «Про освіту» вважається:

 <br>- Академічний плагіат – оприлюднення (частково або повністю) наукових (творчих) результатів, отриманих іншими особами, як результатів власного дослідження (творчості) та/або відтворення опублікованих текстів (оприлюднених творів мистецтва) інших авторів без зазначення авторства.

<br>-Самоплагіат - оприлюднення (частково або повністю) власних раніше опублікованих наукових результатів як нових.

<br>-Фабрикація – вигадування даних чи фактів, що використовуються в освітньому процесі або наукових дослідженнях.

<br>-Фальсифікація – свідома зміна чи модифікація вже наявних даних, що стосуються освітнього процесу чи наукових досліджень.

 <br>-Списування – виконання письмових робіт із залученням зовнішніх джерел інформації (шпаргалки, мікронавушники, телефони, планшети, тощо), крім дозволених для використання, зокрема під час оцінювання результатів навчання, а також повторне використання раніше виконаної іншою особою письмової роботи (лабораторної, контрольної, самостійної, індивідуальної, тощо).

<br>-Обман – надання завідомо неправдивої інформації щодо власної освітньої (наукової, творчої) діяльності чи організації освітнього процесу; формами обману є, зокрема, академічний плагіат, самоплагіат, фабрикація, фальсифікація та списування.

<br>-Хабарництво – надання (отримання) учасником освітнього процесу чи пропозиція щодо надання (отримання) коштів, майна, послуг, пільг чи будь-яких інших благ матеріального чи нематеріального характеру з метою отримання неправомірної переваги в освітньому процесі.

 <br>-Зловживання впливом – пропозиція, обіцянка або надання неправомірної вигоди особі, яка пропонує чи обіцяє (погоджується) за таку вигоду або за надання такої вигоди третій особі вплинути на прийняття рішення особою, уповноваженою на виконання функцій держави.

<br>-Необ’єктивне оцінювання – свідоме завищення або заниження оцінки результатів навчання здобувачів освіти.

<br>2.3. Академічна доброчесність впроваджується через систему принципів: законності, професіоналізму, чесності, взаємоповаги, ввічливості, справедливості, відповідальності, прозорості, толерантності.

<br>2.4. Кожен учасник освітнього процесу наділений правом вільно обирати свою громадянську позицію, яка проголошується відкрито при обговоренні рішень та внутрішніх документів.

<br>2.5. Офіційне висвітлення діяльності закладу та напрямів його розвитку може здійснювати директор або особа за його дорученням.

 <br>2.6. У разі, якщо відбулося розповсюдження інформації, яка є неправдивою, особа, яка до цього причетна, має зробити все можливе, щоб спростувати викривлену інформацію, зменшити обсяг завданої шкоди.

 
<br><br>
3.Забезпечення академічної доброчесності учасниками освітнього процесу

<br>Академічна доброчесність забезпечується:

<br>3.1. Усіма співробітниками та учасниками освітнього процесу Роменського МРЦ РМР шляхом:

<br>3.1.1. Уникнення провокування дій, пов’язаних з корупційними правопорушеннями.

<br>3.1.2. Дотримання норм Конституції України.

<br>3.1.3. Дотримання Статуту та Правил внутрішнього розпорядку закладу.

 <br>3.1.4. Дотримання норм чинного законодавства України в сфері освіти та загальної середньої освіти.

<br>3.1.5. Збереження, поліпшення та раціонального використання навчально – матеріальної бази закладу.

 <br>3.1.6. Культури зовнішнього вигляду співробітників та учасників освітнього процесу.

<br> 3.1.7. Дотримання правил високих стандартів ділової етики у веденні переговорів, у тому числі телефонних, які мають вестися у спокійному, ввічливому, доброзичливому тоні, що сприяє створенню позитивної репутації закладу освіти загалом.

<br>3.1.8. Надання достовірної інформації.

<br>3.1.9. Негайного повідомлення адміністрації закладу у разі отримання для виконання рішень чи доручень, які є незаконними або такими, що становлять загрозу правам, свободам чи інтересам окремих громадян, юридичних осіб, державним або суспільним інтересам.

<br>3.1.10.Відповідальності за порушення академічної доброчесності.

<br> 3.2. Педагогічними працівниками шляхом:

<br>3.2.1. Якісного, вчасного та результативного виконання своїх функціональних обов’язків.

<br>3.2.2. Дотримання правил внутрішнього розпорядку, трудової дисципліни, корпоративної етики.

<br>3.2.3. Обов’язкової присутності, активної участі на засіданнях педагогічної ради та колегіальної відповідальності за прийняті управлінські рішення.

<br>3.2.4. Незалежності професійної діяльності від політичних партій, громадських і релігійних організацій.

<br> 3.2.5. Підвищення своєї кваліфікації шляхом саморозвитку і самовдосконалення, а також вчасного проходження відповідно до вимог законодавства курсової підготовки.

 <br>3.2.6. Дотримання правил посилання на джерела інформації у разі використання відомостей, написання методичних матеріалів, наукових робіт, тощо.

<br>3.2.7. Надання якісних освітніх послуг з використанням в практичній професійній діяльності інноваційних здобутків в галузі освіти.

<br>3.2.8. Об’єктивного і неупередженого оцінювання результатів навчання здобувачів освіти.

<br> 3.2.9. Здійснення контролю за дотриманням академічної доброчесності здобувачами загальної середньої освіти.

<br>3.2.10. Інформування здобувачів освіти про типові порушення академічної доброчесності та види відповідальності за її порушення.

<br>3.2.11.Не розголошення конфіденційної інформації, інформації з обмеженим доступом та інших видів інформації відповідно до вимог законодавства в сфері інформації та звернення громадян.

<br>3.3. Здобувачами загальної середньої освіти шляхом:

<br>3.3.1. Поваги до педагогічних працівників.

<br>3.3.2. Поваги честі і гідності інших осіб, навіть, якщо їх погляди відрізняються від власних переконань.

<br>3.3.3. Присутності на всіх навчальних заняттях, окрім випадків, викликаних поважними причинами.

 <br>3.3.4. Самостійного виконання навчальних завдань, завдань поточного та підсумкового контролю результатів навчання.

<br>3.3.5. Подання на оцінювання лише самостійно виконаної роботи, що не є запозиченою або переробленою з іншої, виконаної третіми особами.

<br>3.3.6. Використанням у навчальній або дослідницькій діяльності лише перевірених і достовірних джерел інформації та грамотного посилання на них.

<br>3.3.7. Неприпустимості пропонування хабаря за отримання будь-яких переваг у навчальній або дослідницькій діяльності, у тому числі з метою зміни отриманої академічної оцінки.

<br>3.4. Батьками здобувачів загальної середньої освіти або особами, які їх заміняють, шляхом:

<br>3.4.1. Виховання у дітей поваги до гідності, прав, свобод і законних інтересів однокласників, учнів інших класів, вчителів та інших людей.

<br>3.4.2. Виховання відповідального ставлення до власного фізичного та психічного здоров’я, здоров’я оточуючих і довкілля, формування навичок здорового способу життя.

<br>3.4.3. Формування у дитини культури життя у взаєморозумінні, мирі та злагоді, а також таких загальнолюдських цінностей, як справедливість, патріотизм, гуманізм, толерантність, працелюбство.

<br>3.4.4. Виховання поваги до державної мови та державних символів України, усвідомлення необхідності дотримуватися Конституції та законів України, Статуту, правил внутрішнього розпорядку закладу.

<br>3.4.5. Сприяння виконанню дитиною освітньої програми та досягнення дитиною передбачених нею результатів навчання, самостійного виконання нею навчальних завдань, завдань поточного та підсумкового контролю результатів навчання.

<br>3.5. Неприйнятним для всіх учасників освітнього процесу є:

<br> 3.5.1. Навмисне перешкоджання навчальній чи трудовій діяльності членів спільноти.

<br> 3.5.2. Участь у будь-якій діяльності, що пов’язана з обманом, нечесністю; підробка та використання документів.

<br>3.5.3. Перевищення повноважень, що передбачені посадовими інструкціями, контрактами.

<br>3.5.4. Використання мобільних телефонів під час навчальних занять, нарад або офіційних заходів.

 
<br><br>
4. Заходи з попередження, виявлення та встановлення фактів порушення академічної доброчесності

<br>4.1. При прийомі на роботу працівник знайомиться із даним Положенням під розписку після ознайомлення із правилами внутрішнього розпорядку школи.

<br>4.2. Положення доводиться до батьківської громади на загальних зборах, а також оприлюднюється на сайті закладу.

<br> 4.3. Заступник директора з навчально-виховної роботи:

<br>-Забезпечує шляхом практикумів, консультацій та інших колективних та індивідуальних форм навчання з педагогічними працівниками щодо створення, оформлення ними методичних розробок для публікацій на конкурси різного рівня з метою попередження порушень академічної доброчесності;

<br> -Використовує у своїй діяльності (рецензування робіт на конкурси різного рівня, на присвоєння педагогічного звання) та рекомендує вчителям сервіси безкоштовної перевірки робіт на антиплагіат.

 <br>4.4. Педагогічні працівники в процесі своєї освітньої діяльності дотримуються етики та академічної доброчесності, умов даного Положення, проводять роз’яснювальну роботу з учнями щодо норм етичної поведінки та неприпустимості порушення академічної доброчесності (плагіат, порушення правил оформлення цитування, посилання на джерела інформації, списування, тощо).

 
<br><br>
5. Відповідальність за порушення академічної доброчесності

<br>5.1. За порушення академічної доброчесності педагогічні працівники можуть бути притягнені до такої академічної відповідальності:

<br>5.1.1. Відмова у встановленні кваліфікаційної категорії, присвоєнні педагогічного звання.

<br>5.1.2. Позбавлення раніше встановленої категорії.

 <br>5.1.3. Позбавлення права брати участь у роботі визначених законом органів чи займати визначені законом посади.

<br>5.2. За порушення академічної доброчесності здобувачі освіти можуть бути притягнені до такої академічної відповідальності:

<br> 5.2.1. Повторне проходження здобувачами освіти оцінювання чи не зарахування результатів самостійних, контрольних робіт, іспитів, тощо.

 <br>5.2.2. У разі списування під час конкурсів, I етапу Всеукраїнської учнівської олімпіади робота учасника анулюється. У разі повторних випадків учасник не допускається до участі в інших конкурсах, олімпіадах.

<br>5.2.3. Відрахування із закладу освіти (крім осіб, які здобувають загальну середню освіту).

<br>5.3. Види академічної відповідальності (у тому числі додаткові або деталізовані) учасників освітнього процесу за конкретні порушення академічної доброчесності визначаються спеціальними законами або цим Положенням.

<br>5.4. Кожна особа, стосовно якої порушено питання про порушення нею академічної доброчесності, має такі права:

<br> -ознайомлюватися з усіма матеріалами перевірки щодо встановлення факту порушення академічної доброчесності, подавати до них зауваження;

<br>- особисто або через представника надавати усні та письмові пояснення або відмовитися від надання будь-яких пояснень, брати участь у дослідженні доказів порушення академічної доброчесності;

<br> -знати про дату, час і місце та бути присутньою під час розгляду питання про встановлення факту порушення академічної доброчесності та притягнення її до академічної відповідальності;

<br> -оскаржити рішення про притягнення до академічної відповідальності до органу, уповноваженого розглядати апеляції, або до суду.

 
<br><br>
 6. Комісія з питань академічної доброчесності

<br>6.1. Комісія з питань академічної доброчесності (далі - Комісія) – це незалежний орган, що діє у Роменському МРЦ РМР з метою забезпечення моніторингу дотримання учасниками освітнього процесу морально-етичних та правових норм цього Положення.

<br>6.2. До складу Комісії входять представники педагогічного колективу Роменського МРЦ РМР та учнівського самоврядування. Склад комісії затверджується рішенням педагогічної ради. Голова, заступник голови та секретар Комісії обираються з числа осіб, що входять до неї. Голова веде засідання, підписує протоколи та рішення тощо. За відсутності голови Комісії його обов’язки виконує заступник. Секретар Комісії здійснює повноваження щодо ведення протоколу засідання, технічної підготовки матеріалів до розгляду їх на засіданні тощо. Термін повноважень Комісії – 1 рік.

 <br>6.3. Комісія має такі повноваження:

<br>-Виявляти та встановлювати факти порушення академічної доброчесності учасників освітнього процесу закладу.

<br>-Проводити інформаційну роботу щодо популяризації принципів академічної доброчесності серед учасників освітнього процесу.

<br>-Готувати пропозиції, надавати рекомендації та консультації щодо підвищення ефективності впровадження принципів академічної доброчесності в освітню діяльність Роменського МРЦ РМР.

<br>-Отримувати і розглядати заяви за умови, якщо вони носять не анонімний характер, щодо порушення академічної доброчесності учасників освітнього процесу.

<br>-Залучати до своєї роботи експертів з відповідних галузей, а також використовувати технічні і програмні засоби для встановлення фактів порушення норм академічної доброчесності за поданою заявою.

<br>-Доводити результати розгляду заяв щодо порушення академічної доброчесності до відома директора закладу для подальшого реагування.

<br> 6.4. Свої повноваження Комісія здійснює за умови, що кількість її членів, присутніх на засіданні, складатиме не менше ніж дві третини її складу.

<br>6.5. Рішення приймаються відкритим голосуванням. Рішення вважається прийнятим, якщо за нього проголосувало більше половини присутніх на засіданні членів Комісії. У разі рівного розподілу голосів, голос голови Комісії є вирішальним.

<br> 6.6. За результатами засідання Комісії складається протокол, який підписує голова (в разі його відсутності - заступник) та секретар.

 
<br><br>
7. Заключні положення

<br>7.1. Учасники освітнього процесу мають знати Положення про академічну доброчесність. Незнання або нерозуміння норм цього Положення не є виправданням неетичної поведінки.

<br>7.2. Роменський МРЦ РМР забезпечує публічний доступ до тексту Положення через власний офіційний сайт.

<br>7.3. Положення про академічну доброчесність Роменського МРЦ РМР затверджується педагогічною радою та вводиться в дію наказом директора.

<br>7.4. Зміни та доповнення до Положення можуть бути внесені будь-яким учасником освітнього процесу за поданням до педагогічної ради Роменського МРЦ РМР та вводяться в дію наказом директора.

<br><br>Основні принципи академічної доброчесності:

<br>старанність, самостійність у навчанні;

<br>відповідальність за власні вчинки і чесне здобуття оцінок;

<br>толерування думок інших, взаємоповага та підтримка;

<br>гідна та моральна поведінка під час навчального процесу та поза ним.

<br>До порушень академічної доброчесності належать:

<br>плагіат;

<br>списування;

<br>хабарництво;

<br>фальсифікація результатів досліджень;

<br>необ’єктивне оцінювання;

<br>здавання іспитів підставними особами.

<br>Наслідки тривалих та системних порушень академічної доброчесності:

<br>знецінення університетських дипломів у країні, невизнання їх за кордоном;

<br>випускникам університетів важко влаштуватися на хорошу роботу, бо роботодавці не довіряють системі вищої освіти та закладам вищої освіти;

<br>зниження якості медичного обслуговування;

<br>стагнація науки, знецінення наукового потенціалу держави;

<br>гальмування розвитку економіки;

<br>країна втрачає авторитет у світі.

<br>Чому академічна доброчесність важлива:

<br>забезпечує довіру до результатів навчання;

<br>передбачає здобуття власних знань і розвиток власних здібностей;

<br>здобувачамосвіти  треба наголошувати, що коли вони списують чи дають списати комусь – розвиток неможливий;

<br>забезпечує чесний вступ до університету, а потім – гарну роботу;

<br>зараз світ глобалізований: щоби навчатися за кордоном, потрібно дотримуватися принципів академічної доброчесності.	
</section></p>	
</div>	
</html></body>