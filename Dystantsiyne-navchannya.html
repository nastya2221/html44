<html>
<head>
    <link rel="stylesheet" type="text/css" href="style8.css">
    <title>РОМЕНСЬКИЙ МІЖШКІЛЬНИЙ РЕСУРСНИЙ ЦЕНТР РМР</title>
</head>
<body >
    <h1 align="center">ВАС ВІТАЄ РОМЕНСЬКИЙ МІЖШКІЛЬНИЙ РЕСУРСНИЙ ЦЕНТР РМР</h1>
<center><h3>ДИСТАНЦІЙНЕ НАВЧАННЯ</h3></center>
<p style="text-align: right">ЗАТВЕРДЖЕНО<br>Протокол засідання<br>педагогічної ради<br>Роменського МРЦ РМР<br>31 серпня 2022 №01</p>
<p style="text-align: center">ПОЛОЖЕННЯ про використання технологій дистанційного навчання в Роменському міжшкільному ресурсному центрі Роменської міської ради Сумської області</p>
<p style="text-align: justify">1. Загальні положення<br>
1.1. Положення про використання технологій дистанційного навчання (далі - Положення) у Роменському міжшкільному ресурсному центрі Роменської міської ради Сумської області (далі – заклад; Роменський МРЦ РМР) є нормативним документом, який визначає механізм використання технологій дистанційного навчання під час організації здобуття професійної (професійно-технічної) та профільної освіти за різними формами навчання в закладі.
<br>1.2. Це Положення розроблено відповідно до Закону України «Про освіту», до статті 9 Закону України «Про загальну середню освіту», статті 12 Закону України «Про професійно-технічну освіту», наказу Міністерства освіти і науки України № 1115 від 08.09.2020 р., зареєстрованого в Міністерстві юстиції України № 941/35224 від 08.09.2020 р. «Деякі питання організації дистанційного навчання», Положення про дистанційне навчання, затвердженого наказом Міністерства освіти і науки України 25.04.2013 р. № 466, зареєстрованого в Міністерстві юстиції України 30.04.2013 р. № 703/23235 (зі змінами), Положення про дистанційну форму здобуття повної загальної середньої освіти, затвердженого наказом Міністерства освіти і науки України № № 1115 від 08.09.2020 р.,  зареєстрованого в Міністерстві юстиції України 28.09.2020 р. за №941/35224.
<br>1.3. Технології дистанційного навчання можуть використовуватися в Роменському МРЦ РМР під час організації здобуття освіти за різними формами (очною, змішаною, дистанційною) для методичного та дидактичного забезпечення самостійної роботи, контрольних заходів, а також при здійсненні навчальних занять.
<br>1.4. Метою дистанційного навчання є надання освітніх послуг шляхом застосування у навчанні сучасних інформаційно-комунікаційних технологій
<br>- забезпечення вивчення окремих навчальних дисциплін або їх окремих тем, індивідуальних профільних курсів;
<br>-забезпечення проведення окремих навчальних занять, консультацій, оцінювання результатів навчання;
<br>-забезпечення проведення додаткових індивідуальних та/або групових консультацій та/або занять для здобувачів освіти із навчальних дисциплін;
<br>-реалізації індивідуальної освітньої траєкторії здобувачів освіти відповідно до їх здібностей, інтересів, потреб, мотивації, можливостей та досвіду;
<br>- забезпечення освітнього процесу під час надзвичайних ситуацій природного та техногенного походження, карантину, інших обставин, які об'єктивно унеможливлюють відвідування закладу (далі – надзвичайні обставини);
<br>-набуття методологічного та технологічного досвіду для створення в Роменському МРЦ РМР системи дистанційної освіти.
<br>1.5. У цьому Положенні терміни вживаються у таких значеннях:
<br>- асинхронний режим - взаємодія між суб'єктами дистанційного навчання, під час якої учасники взаємодіють між собою із затримкою у часі, застосовуючи при цьому інтерактивні освітні платформи, електронну пошту, форуми, соціальні мережі тощо;
<br>- електронні освітні ресурси з навчальних предметів (інтегрованих курсів) - засоби навчання на цифрових носіях будь-якого типу або розміщені в інформаційно-телекомунікаційних системах, які відтворюються за допомогою електронних технічних засобів і можуть застосовуватися в освітньому процесі при вивченні окремих навчальних предметів (інтегрованих курсів);
<br>- електронне освітнє середовище - сукупність умов навчання, виховання та розвитку студентів, що забезпечуються за допомогою сучасних освітніх, інформаційно-комунікаційних (цифрових) технологій;
<br>- дистанційне навчання - організація з освітнього процесу (за дистанційною формою здобуття освіти або шляхом використання технологій дистанційного навчання в різних формах здобуття освіти) в умовах віддаленості один від одного його учасників та їх як правило опосередкованої взаємодії в освітньому середовищі, яке функціонує на базі сучасних освітніх, інформаційно-комунікаційних (цифрових) технологій;
<br>- інформаційно-телекомунікаційна система дистанційного навчання (електронна освітня платформа) - програмно-технічний комплекс, що об'єднує систему електронних освітніх ресурсів, програмне забезпечення для створення, накопичення та доступу до таких ресурсів, а також для організації освітнього процесу в умовах дистанційного навчання (у тому числі ефективної взаємодії учасників освітнього процесу та контролю за навчанням); інформаційно-комунікаційні (цифрові) технології дистанційного навчання - технології створення, накопичення, зберігання та доступу до електронних освітніх ресурсів з навчальних предметів (інтегрованих курсів), а також забезпечення організації та супроводу освітнього процесу за допомогою спеціалізованого програмного забезпечення та засобів інформаційно-комунікаційного зв'язку, у тому числі мережі Інтернет;
<br>- синхронний режим - взаємодія між суб'єктами дистанційного навчання, під час якої учасники одночасно перебувають в електронному освітньому середовищі або спілкуються за допомогою засобів аудіо-, відеоконференції;
<br>- система управління дистанційним навчанням - програмне забезпечення, призначене для організації освітнього процесу, ефективної взаємодії учасників освітнього процесу та контролю за навчанням через мережу Інтернет (у тому числі електронного розкладу занять, електронних класних  журналів/щоденників);
<br>- суб'єкти дистанційного навчання – здобувачі освіти, педагогічні працівники, батьки або інші законні представники неповнолітніх здобувачів освіти (далі - батьки), які беруть участь в освітньому процесі за дистанційною формою здобуття освіти або з використанням технологій дистанційного навчання в іншій формі здобуття освіти;
<br>- технології дистанційного навчання - комплекс освітніх технологій (технології розвивального, проєктного, змішаного, диференційованого, програмованого, модульного навчання тощо), а також інформаційно-комунікаційних (цифрових) технологій, що дають можливість реалізувати процес дистанційного навчання.
<br>1.6. Організація дистанційного - навчання забезпечує можливість реалізувати право осіб на якісну та доступну освіту відповідно до їх здібностей, інтересів, потреб, мотивації, можливостей та досвіду, незалежно від віку, місця проживання чи перебування, стану здоров'я, інвалідності, соціального і майнового стану, інших ознак і обставин, у тому числі тих, які об'єктивно унеможливлюють відвідування закладу освіти.
<br>2. Організація дистанційного навчання
<br>2.1. Дистанційне навчання здійснюється відповідно до освітньої програми закладу освіти та має забезпечувати виконання суб'єктами дистанційного навчання державних стандартів освіти.
<br>2.2. З метою забезпечення єдиних підходів до створення електронного освітнього середовища педагогічна рада схвалює використання конкретних інформаційно-телекомунікаційних систем (електронних освітніх платформ), комунікаційних онлайн сервісів та інструментів, за допомогою яких організовується освітній процес під час дистанційного навчання. У рамках таких єдиних підходів педагогічні працівники, користуючись академічною свободою, можуть обирати форми, методи і засоби дистанційного навчання.
<br>Заклад освіти може використовувати державну інформаційно-телекомунікаційну систему (електронну освітню платформу), технічні можливості якої забезпечують дистанційне навчання.
<br>2.3. Організація освітнього процесу під час дистанційного навчання може передбачати навчальні (у тому числі практичні, лабораторні) заняття, корекційно-розвиткові заняття, вебінари, онлайн форуми та конференції, самостійну роботу, дослідницьку, пошукову, проєктну діяльність, навчальні ігри, консультації та інші форми організації освітнього процесу, визначені освітньою програмою (навчальними програмами з окремих предметів (інтегрованих курсів).
<br>Організація освітнього процесу має забезпечувати регулярну та змістовну взаємодію суб'єктів дистанційного навчання, з використанням форм індивідуальної та колективної навчально-пізнавальної діяльності здобувачів освіти, а також здійснення ними самоконтролю під час навчання.
<br>2.4. Отримання навчальних матеріалів, спілкування між суб'єктами дистанційного навчання під час навчальних та корекційно-розвиткових занять, консультацій, що проводяться дистанційно, забезпечується передачею відео-, аудіо-, графічної та текстової інформації в синхронному або асинхронному режимі.
<br>Педагогічні працівники самостійно визначають режим (синхронний або асинхронний) проведення окремих навчальних занять. При цьому не менше 30 відсотків навчального часу, передбаченого освітньою програмою закладу, організовується в синхронному режимі (решта навчального часу організовується в асинхронному режимі).
<br>Для здобувачів освіти, які не можуть взяти участь у синхронному режимі взаємодії з поважних причин (стан здоров'я, відсутність доступу (обмежений доступ) до мережі Інтернет або технічних засобів навчання, зокрема дітей із сімей, які перебувають у складних життєвих обставинах, багатодітних, малозабезпечених сімей тощо),  Роменський МРЦ РМР забезпечує використання інших засобів комунікації, доступних для здобувачів освіти (телефонний, поштовий зв'язок тощо).
<br>2.5. Заклад освіти забезпечує регулярне відстеження результатів навчання здобувачів освіти, а також надання їм підтримки в освітньому процесі (за потреби).
<br>Оцінювання результатів навчання здобувачів освіти проводяться за видами оцінювання, визначеними спеціальними законами, і відповідно до критеріїв оцінювання з різних предметів (дисциплін).
<br>Оцінювання результатів навчання здобувачів освіти може здійснюватися очно або дистанційно з використанням можливостей інформаційно-комунікаційних (цифрових) технологій, зокрема відеоконференц-зв'язку.
<br>2.6. Організація освітнього процесу під час дистанційного навчання здійснюється з дотриманням вимог законодавства про освіту, захист персональних даних, а також санітарних правил і норм (щодо формування розкладу навчальних занять, рухової активності, вправ для очей, безперервної тривалості навчальної діяльності з технічними засобами навчання, тривалості виконання завдань для самопідготовки у позанавчальний час).
<br>2.7. Дистанційне навчання осіб із особливими освітніми потребами може передбачати залучення допоміжних технологій дистанційного навчання .
<br>2.8. Облік навчальних занять і результатів навчання здобувачів освіти під час дистанційного навчання здійснюється відповідно до законодавства (у журналі теретичного та/чи виробничого навчання). За рішенням педагогічної ради закладу освіти для організації дистанційного навчання може використовуватися електронний розклад занять, електронний класний журнал/щоденники.
<br>2.9. Облік робочого часу та оплата праці педагогічних працівників, які організовують дистанційне навчання, здійснюється відповідно до законодавства.
<br>2.10. Адміністрація Роменського МРЦ РМР забезпечує організацію освітнього процесу під час дистанційного навчання та здійснення контролю за виконанням освітніх програм. Спосіб організації такого контролю схвалюється педагогічною радою.
У разі потреби засновник і керівник закладу освіти забезпечує організаційну та методичну підтримку педагогічних працівників для реалізації дистанційного навчання.
2.11. Батьки здобувача освіти, який навчається у Роменському МРЦ РМР, сприяють виконанню здобувачем освіти навчальних програм з предметів (інтегрованих курсів) і досягненню передбачених ними результатів навчання.
У разі, якщо під час дистанційного навчання батьки не забезпечують участь здобувача освіти в освітньому процесі протягом 10 робочих днів підряд з невідомих причин, заклад освіти інформує про це відповідну службу у справах дітей.
<br>3. Реалізація дистанційного навчання
<br>3.1.Дистанційне навчання реалізується шляхом:
<br>- виконання освітніх програм, що не передбачає відвідування Роменського МРЦ РМР здобувачами освіти у виняткових випадках;
<br>- використання технологій дистанційного навчання для забезпечення навчання в різних формах.
<br>3.2. Запровадження дистанційної форми навчання у Роменському МРЦ РМР можливе у виняткових випадках з метою забезпечення освітнього процесу під час надзвичайних ситуацій природного та техногенного походження, карантину, інших обставин, які об'єктивно унеможливлюють відвідування закладу освіти.
<br>3.3. Рішення про перехід на дистанційне або змішане (очно-дистанційне навчання) затверджується наказом директора Роменського МРЦ РМР.
У випадку припинення (відсутності) причин, зазначених у п.3.2., здобувачі освіти згідно наказу припиняють навчання за дистанційною формою та продовжують здобуття освіти за очною (денною) формою.
<br>3.4. Строк навчання за дистанційною формою встановлюється обставинами, передбаченими у п.3.2.
<br>3.5. Дистанційне навчання в Роменському МРЦ РМР проводиться відповідно до навчального плану, робочих навчальних програм та згідно складеного розкладу занять.</p>
<div class="block17">
<h1>БУЛІНГ У НАВЧАЛЬНОМУ ЗАКЛАДІ</h1>
<a href="https://docs.google.com/document/d/1QTVtcWrwHZNEZLpFbHoqkzcSB5hpjozT/edit?rtpof=true">ПЛАН ЗАХОДІВ щодо профілактики насильства та булінгу</a><br>
<a href="https://www.romny-mrc.sumy.ua/_files/ugd/037d28_85dfde5e69f3403f9153a5edc254400c.doc?dn=%D0%9F%D0%BE%D1%80%D1%8F%D0%B4%D0%BE%D0%BA%20%D0%BF%D0%BE%D0%B4%D0%B0%D0%BD%D0%BD%D1%8F%20%D0%B7%D0%B0%D1%8F%D0%B2%20%D0%BF%D0%BE%20%D0%B1%D1%83%D0%BB%D1%96%D0%B3%D0%BD%D1%83.doc">Порядок подання та розгляду заяв про випадки боулінгу</a><br>
<a href="https://www.romny-mrc.sumy.ua/_files/ugd/037d28_4a133bd908364523abd2763439c193d5.doc?dn=%D0%9F%D0%BE%D1%80%D1%8F%D0%B4%D0%BE%D0%BA%20%D1%80%D0%B5%D0%B0%D0%B3%D1%83%D0%B2%D0%B0%D0%BD%D0%BD%D1%8F%20%D0%BD%D0%B0%20%D0%B4%D0%BE%D0%B2%D0%B5%D0%B4%D0%B5%D0%BD%D1%96%20%D0%B2%D0%B8%D0%BF%D0%B0%D0%B4%D0%BA%D0%B8%20%D0%B1%D1%83%D0%BB%D1%96%D0%BD%D0%B3%D1%83.doc">Порядок реагування на доведені випадки булінгу</a><br>
<a href="https://www.romny-mrc.sumy.ua/_files/ugd/037d28_11a935e1e8fe4a1a88a5064482ae6199.doc?dn=%D0%95%D0%BB%D0%B5%D0%BA%D1%82%D1%80%D0%BE%D0%BD%D0%BD%D1%96%20%D1%80%D0%B5%D1%94%D1%81%D1%82%D1%80%D0%B8%20%D0%B4%D0%BE%D1%81%D1%82%D1%83%D0%BF%D1%83.doc">Протидія булінгу. Електронні ресурси</a><br>
<p style="text-align: center"> ТЕЛЕФОНИ ДОВІРИ<br>
ДИТЯЧА ЛІНІЯ<br>
6 111 або 0 800 500 225   (з 12.00 до 16.00)</p>
<p style="text-align: justify">Національна дитяча «гаряча» лінія – для дітей та про дітей.Приймає дзвінки від дітей та від дорослих, чиї запити стосуються дітей. На Національній дитячій «гарячій» лінії консультують компетентні у дитячих питаннях психологи, юристи соціальні працівники та соціальні педагоги. Основні теми, з яких консультують на Національній дитячій «гарячій лінії» – насильство над дітьми та жорстоке поводження з ними у сім’ї та з боку оточення, психологічні проблеми, негаразди у стосунках з дорослими та однолітками, майнові права дітей, питання встановлення опіки, а також булінг і безпека в Інтернеті.</p>
</div></body></html>